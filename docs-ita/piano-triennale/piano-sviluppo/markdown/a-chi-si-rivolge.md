# A chi si rivolge

I principali utenti del DAF sono le **Pubbliche Amministrazioni**, che a seconda dei casi possono utilizzare il DAF per:

-  accedere in lettura ai dati presenti nel DAF ed effettuare analisi a supporto del *decision making* (eccezion fatta per i dati sensibili il cui accesso deve essere autorizzato dagli owner del dato);

-  sviluppare nuovi servizi non critici rivolti ai cittadini e alle imprese utilizzando i dati e le funzionalità esposte dal DAF;

-  sviluppare data application utili per migliorare i servizi erogati e i propri processi interni;

-  utilizzare i servizi offerti dal DAF per automatizzare il processo di generazione e pubblicazione di Open Data, in modalità SaaS.

Alle PA si aggiungono le seguenti categorie di utenti:

-  **data journalist**, che sono alla ricerca di informazioni analitiche per supportare le proprie tesi giornalistiche;

-  **cittadini** che ricercano informazioni desumibili dagli strumenti di visualizzazione e dalle data stories pubblicate dal team di datascientist e dalla *community* sulla base dei dati e strumenti di analisi collegati al DAF;

-  **community** di civic hacker, sviluppatori e aziende che fanno uso degli opendata per creare applicazioni e servizi a valore aggiunto;

-  il **mondo della ricerca** e dell’innovazione. Grazie al DAF sarà, infatti, possibile promuovere iniziative atte a coinvolgere il mondo della ricerca e dell’innovazione su tematiche di interesse pubblico.

Il DAF si poggia su un sistema di sicurezza, gestione di accessi e data separation che permette di gestire i permessi di accesso ai dati. In questo modo, tutte le funzionalità del DAF saranno esposte a tutte le tipologie di utenti sopra indicate, che potranno accedere ai dati per cui il relativo profilo utente ha diritto di accesso.